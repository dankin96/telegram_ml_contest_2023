Чому так рожі посумніли,
Скажи, скажи, чому?
Чому квітки в траві змарніли,—
Чи осінь ждуть німу?

Чом пташка жалісно співає
Між гіллям між сухим?
Чом з жовтих трав смерком злітає
Якийсь цвинтарний дим?

Чому так слізно сонце світить
І криється у млах,
Земля зчорніла неодіта,
По ночах ходить страх?..

Чом туга так мене зв’ялила,
Додолу смуток гне?
Скажи, скажи: чому ти, мила,
Покинула мене?..
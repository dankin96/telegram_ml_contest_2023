به صورت کلی لاله گوش به خاطر شکل خاصی که دارد نقش مهمی در گردآوری صدا و انتقال آن به داخل مجرای گوش دارد و همین امر سبب تقویت صدا و افزایش توانایی فرد در جهت یابی صدا می شود.

مجرای گوش نیز بعد از دریافت صدا از طریق لاله گوش به سبب شکل خاصی که دارد سبب تقویت صدا می شود، بنابراین به صورت کلی گوش خارجی خود به خود به خاطر ویژگی هایی که دارد سبب افزایش شدت صدای وارده می شود.

سطح رویی لاله گوش از پوست تشکیل شده است. داخل مجرای گوش یک سری غدد وجود دارند که مسئول تولید ماده ای روغنی به اسم وکس(wax) هستند که رنگی زرد دارد.

ماده زرد رنگ داخل گوش خاصیتی ضد باکتریایی داشته و مانع رشد باکتری و قارچ در داخل گوش می شود. از طرفی مانع ورود حشرات به داخل گوش نیز می شود.
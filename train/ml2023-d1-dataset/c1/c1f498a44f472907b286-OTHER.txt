Men kishkeneligimnen baslap, shı­ǵarmalar jazıwǵa qızıǵatuǵın edim. Bir kúni anam «Jetkinshek» gazetası redakciyasına alıp bardı. Redakciyada meni jıllı júzlilik penen Dariyxa apa Úbbiniyazova hám Zuxra apa Isakovalar kútip aldı. Olarǵa  bir dápter tolı jazılǵan maqala hám gúrrińlerimdi usındım. Bul jurnalist apalar maqalalarımdı oqıp kórip, ózleriniń bahalı másláhátlerin berdi. Usı waqıtqa shekem meniń «Jetkinshek» gazetasında kóplegen maqalalarım basılıp shıqtı. Atap aytqanda, «Kim sulıw hám qátesiz jazsa», «Anajanım», «Mektebim saǵan asıǵaman», «Siz maqtawǵa ılayıqsız», «Klass kitapxanasında...» hám basqa da maqalalarım járiyalandı. Men bunnan júdá quwanıshlıman. Bul gazetadan úyrengenlerim júdá kóp.  «Jetkinshek» meniń súyikli gazetam bolıw menen birge hám ustazım hám dostım esaplanadı. Gazeta kóplegen nátiyjelerge erisiwime de sebepshi. Sonlıqtan, men «Jetkinshek» dostımnan júdá-júdá minnetdarman!

